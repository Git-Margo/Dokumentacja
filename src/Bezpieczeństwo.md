<b><span class="color-blue"><h3>I. Jak zabezpieczyć swoje konto postaci przed kradzieżą?</h3></span></b><br>
<br>
<b>To podstawowe zasady, jakie powinny nas obowiązywać podczas korzystania z konta naszej postaci:</b> <br>
<br>
1. Nie podawaj nikomu swojego loginu i hasła!<br>
2. Loguj się tylko na stronie głównej Margonem! Zawsze sprawdź, czy strona, na której jesteś ma adres <a href="https://www.margonem.pl">www.margonem.pl</a>. Nigdy nie loguj się na stronach posiadających podejrzane nazwy typu: szybsze-margonem.pl, margonem.c0.pl, kasa-margonem.pl itp. <br>
3. Logując się w Margonem podczas lekcji informatyki, kafejkach internetowych lub u znajomych pamiętaj, żeby nie zapisywać hasła i loginu, a najlepiej wyczyścić hasła i formularze.<br>
4. Hasło nie powinno przypominać loginu!<br>
5. Hasło nie powinno być imieniem Twojego pupila, żony, dziewczyny, czy innej nazwy osoby lub rzeczy, na którą bez trudu mogłyby wpaść osoby postronne.<br>
6. Hasła: "qwerty", "asdf", "1234567890" są złe!<br>
7. Bezpieczne hasło powinno mieć przynajmniej 6-8 znaków, w tym co najmniej jedną cyfrę.<br>
8. Pamiętajcie o ustawieniu e-maila podczas tworzenia konta i zablokowaniu go. Adresu e-mail nie będzie się dało wtedy zmienić, więc nawet po włamaniu na konto można odzyskać zmienione hasło.<br>
9. Dokładnie czytaj przychodzące do Ciebie e-maile z automatycznego serwisu Margonem i nie wykonuj zamieszczonych w nich poleceń, jeśli np.: nie prosiłeś o kod deaktywacji blokady e-maila na swoim koncie.<br>
10. MG nigdy nie będą wymagali od Was podania hasła.<br>
11. MG są jasno oznaczeni, zamiast poziomu mają stopień. Każdą inną osobę podającą się za MG i posiadającą widoczny poziom można zignorować (nawet trzeba!) bez konsekwencji.<br>
12. Jeśli ktoś oferuje Wam kontakt z adminem przez zewnętrzny komunikator, darmowe złoto, SŁ, wartościowe przedmioty lub kusi Was innymi podejrzanie atrakcyjnymi propozycjami i wymaga podania przez Was loginu i hasła do Waszego konta, prawdopodobnie jest oszustem! Należy zgłosić go MG. <br>
<br>
<b><span class="color-blue"><h3>II. Jak posługiwać się hasłami?</h3></span></b><br>
<br>
<b>Ważny jest też sposób użycia haseł:</b> <br>
<br>
1. Nie używaj takiego samego hasła w grze i w e-mailu.<br>
2. Dokładaj starań, żeby przypomnienia hasła na koncie e-mail nie dawały możliwości zgadnięcia Twojego hasła nawet przez osobę, która dobrze Cię zna. <br>
3. Nie rejestruj się na podejrzanych forach klanów, dotyczących gry lub innych, do którego linka otrzymałeś w grze używając swojego loginu i hasła z gry. <br>
<br>
<b><span class="color-blue"><h3>III. Co zrobić jeśli wydaje nam się, że ktoś wszedł w posiadanie naszej postaci?</h3></span></b><br>
<br>
<b>Jeśli podejrzewasz, że do konta mają dostęp osoby postronne należy postępować według scenariusza:</b> <br>
<br>
1. Nie fatyguj MG, jeśli nie zrobiłeś nic, by zabezpieczyć się.  <br>
2. Odzyskaj hasło. Nie przejmuj się tym, że można odzyskać jedno dziennie. Odzyskuj do skutku. <br>
3. Zaraz po zalogowaniu zmień hasło na nowe. Stosuj się do zasad z punktu I. <br>
4. NIGDY nie używaj tego samego hasła, co przed kradzieżą!<br>
5. Kradzież w 99,9% przypadków jest spowodowana nie stosowaniem się do zasad bezpieczeństwa.  <br>
6. 60% kradzieży to udostępnienie hasła zaufanemu koledze, który nie utrzymał go w tajemnicy. <br>
<br>
<b><span class="color-blue"><h3>IV. Skąd mam konto?</h3></span></b><br>
<br>
<b>Podstawowym błędem przy rozpoczynaniu gry w Margonem jest używanie czyjegoś konta. Ma to wiele wad:</b> <br>
 <br>
- Rozpoczynając grę pomimo wysokiego poziomu doświadczenia nie znamy krainy. <br>
<br>
- Nie wiemy, jakie questy zostały już zakończone, a jakie możemy jeszcze wykonać. <br>
<br>
- Jeśli należymy do klanu to jego członkowie szybko się zorientują, że mają do czynienia z kimś nieznajomym. <br>
<br>
- Należy pamiętać, że założyciel konta zna login konta. <br>
<br>
- Założyciel konta zazwyczaj posiada też swój adres e-mail w Konfiguracji. Jeśli zmieni zdanie to bardzo łatwo może odzyskać nasze hasło i skorzystać z przedmiotów, które zdobyliśmy i cieszyć się wyższym poziomem doświadczenia. <br>
<br>
<b>Dlaczego nie powinniśmy brać kont od innych graczy:</b> <br>
 <br>
- Oszust taki może zażądać dostępu do naszego konta zazwyczaj o niższym poziomie doświadczenia w zamian za "swoje" konto z wysokim poziomem. Może to wydawać się świetnym interesem, ale zazwyczaj zostajemy już oszukani przy wymianie loginów i haseł. <br>
<br>
- Jeśli jednak otrzymujemy puste konto z wysokim poziomem doświadczenia to pracujemy nad tym, by doprowadzić je do dawnej świetności. Kiedy oszust widzi, że konto, które oddał zaczyna wspinać się powoli w rankingu i nabierać dawnej siły po prostu odzyskuje hasło i cieszy się, że ktoś za niego włożył dużo wysiłku w te postać, a on może cieszyć się owocami jego pracy. <br>
<br>
- Jeśli otrzymujemy konto i oczywiście od razu zmieniamy hasło na nim to oszust może nas obserwować przez jakiś czas. Może odzyskać hasło i sprawdzać, czy na innych kontach nie używamy takiego samego lub podobnego. Jeśli tak jest - stracimy pozostałe konta i to, które otrzymaliśmy.  <br>
<br>
- Ludzie, którzy oferują Ci konto za wysłanie sms-a Premium są oszustami. Mówią, że zapłacisz za to złotówkę, a z konta pobiera Ci kilkanaście złotych. Numer Premium to 4 cyfry zaczynające się od 7xxx. Ich koszt to druga cyfra plus 23% podatku VAT np.:  sms pod numer 7912 kosztuje 9 zł + 2,07 zł = 11,07. <br>
<br>
<b>Jeśli ktoś oferuje nam wspólne zdobywanie doświadczenia jedną postacią:</b> <br>
 <br>
- Zabiera nam cenny czas z 6 godzin dziennie, które możemy poświecić na zdobywanie doświadczenia walcząc z potworami. <br>
 <br>
- Im więcej użytkowników jednego konta tym większe prawdopodobieństwo, że konto zostanie przejęte przez oszusta. Znam przypadki, w których hasło do konta znali wszyscy gracze z jednego miasteczka lub sieci. <br>
<br>
- Kolega, który zaofiaruje Ci pomoc przy zdobywaniu doświadczenia może dać hasła swojemu koledze, a tamten kolejnemu. Nie będziesz potrafił nad tym zapanować. <br>
<br>
- Oszust może połasić się na rzadki przedmiot, jaki zdobyłeś. <br>
<br>
- Z twojego konta może ginąć złoto, które jest przekazywane różnymi kanałami na konta oszusta. <br>
<br>
- Gracz z którym wspólnie zdobywamy doświadczenie może wykorzystać nasze konto do łamania regulaminu i różnego rodzaju oszustw. Będzie to skutkowało dotkliwymi karami nałożonymi przez MG, a w niektórych przypadkach skończy się zablokowaniem konta. <br>
<br>
Gra została stworzona po to, by gracz dał się porwać przez świat. Zdobywał sam kolejne poziomy, przedmioty i wykonywał questy, a przede wszystkim by czerpał z tego własną satysfakcję. Wielu ludzi nie zna tego uczucia, bo grają w gry to na kodach, z solucjami lub czyimiś save’ami. To samo odnosi się do Margonem. Można samemu zdobyć 50 poziom albo wziąć konto od kolegi na 46. Tylko kto będzie miał większą satysfakcję i przyjemność z gry? Dlatego wspólne zdobywanie doświadczenia jest nie fair wobec innych graczy i często przynosi opłakane skutki. <br>
 <br>
<b><span class="color-blue"><h3>V. Ktoś odezwał się do mnie przez zewnętrzny komunikator.</h3></span></b><br>
<br>
<b>Oszuści często kontaktują się z graczami używając zewnętrznych komunikatorów (np. Discord). Dlaczego? Ponieważ trudniej ich wtedy namierzyć. Jeśli zdarzy Ci się, że ktoś odezwie się do Ciebie taką drogą:</b> <br>
<br>
- Powie, że jest administratorem gry lub pomocnikiem (Achaja, MzR, Joan czy inni) i potrzebuje Twojego loginu i hasła. Powodem tego zazwyczaj ma być błąd na postaci, a w bardziej prymitywnych przejawach będzie to po prostu groźba długim banem. Taką osobę należy wyśmiać i zaraz później zablokować. Nikt, kto nadzoruje grę Margonem, nie będzie się kontaktował z graczami używając zewnętrznych komunikatorów. Mamy wystarczająco dużo możliwości kontaktu w grze (wiadomości na panelu kontaktowym, priv, czat ogólny) lub w przypadkach szczególnych kontakt mailowy. <br>
<br>
- Zaproponuje Ci wysokopoziomowe konto. Możesz być pewny, że coś nieczystego kryje się za tą propozycją skoro boi się zrobić to w grze. <br>
<br>
- Oszuści zdobywają w różny sposób drogi kontaktu do Was. Część z nich znajduje się na forum, Wasi koledzy je udostępniają "towarzyszom broni". Sposobów jest mnóstwo, a efekt tylko jeden – oszustwo. <br>
<br>
- Jeśli ktoś odezwie się do Ciebie poprzez komunikator zewnętrzny i poprosi o podanie Twojego e-maila z konfiguracji lub wyzerowanie go to nie można mu wierzyć! Zazwyczaj obiecują dodatkowe doświadczenie. Mówią, że dodadzą leveli lub złota i cennych przedmiotów. Chodzi głównie o zebranie takich informacji, jak: e-mail, login, by próbować włamać się na konto. Niestety łatwowierni gracze często się na to nabierają. <br>
<br>
<b><h3><span class="color-blue">VI. Wynajem pokoi w grze.</span></h3></b><br>
<br>
<b>Większość z Was spotkała się z wynajmowanymi pokojami za złoto w miastach w Margonem. Jednak niewielu wie, jak używać ich, żeby na tym nie stracić:</b> <br>
<br>
- Osoba, która zapłaciła za pokój złotem staje się jego tymczasowym właścicielem. <br>
<br>
- Posiadacz klucza do pokoju <u>nie jest właścicielem pokoju</u>! <br>
<br>
- Tylko osoba, która wynajęła pokój ma dostęp do opcji takich, jak usuwanie wszystkich kluczy i dorabianie nowych. <br>
<br>
- Wiele osób sprzedaje klucze do pokojów, głównie żeby zdobyć za nie złoto, a później usunąć klucze graczom, którzy je kupili. <br>
<br>
- Kupując od gracza klucz do pokoju i pozostawiając w nim swoje rzeczy możesz zostać okradziony przez właściciela pokoju. Może on skasować Twój klucz i zamknąć Ci dostęp do Twoich przedmiotów wewnątrz pokoju lub będzie je podbierał przez jakiś czas. <br>
<br>
- Można używać pokoi w kilka osób, ale tylko jedna z nich może być jego właścicielem. Wybierając taki sposób należy wybrać dobrych i uczciwych znajomych, a wystrzegać się osób nieznajomych lub takich, które znamy krótko w grze. <br>
<br>
- Nie udostępniajmy kluczy osobom, które dają hasła do swoich postaci innym lub grają na nich w kilka osób. To zwiększa prawdopodobieństwa okradzenia domu lub pokoju, a nikt na pewno nie zwróci Ci Twojej własności. Po kradzieży należy usunąć wszystkim klucze. 